CAP. 25—27 ξ 51—57. 323

tissimo viro, de divisorum indiciis et de deprehensis
pecuniis, adulescenti ingenioso et bono, Ser. Sulpicio,
de equitum centuriis, M. Catoni, homini in omni vir-
tute excellenti, de ipsius accusatione, de senatus con-
ssulto‚ de re publica respondebo. Sed pauca, quae ἒξ
meum animum repente moverunt, prius de L. Murenae
fortuna conquerar. Nam cum saepe antea, iudices, et
ex aliorum miseriis et ex meis curis laboribusque
cotidianis fortunatos eos homines iudicarem, qui remoti
10 a studiis ambitionis otium ac tranquillitatem vitae
secuti sunt, tum vero in his L. Murenae tantis tam-
que improvisis periculis ita sum animo adfectus, ut
non queam satis neque communem omnium nostrum
condicionem neque huius eventum fortunamque mise-
15 rari3 qui primum, dum ex honoribus continuis familiae
maiorumque suorum in hunc ascendere gradum digni-
tatis conatus est, venit in periculum, ne et ea ⁷ quae
ei relicta, et haec, quae ab ipso parta sunt, amittat,
deinde propter studium novae laudis etiam in veteris
20 fortunae discrimen adducitur. Quae cum sunt gravia, 56
iudices, tum illud acerbissimum est, quod habet eos
accusatoreS, non qui odio inimicitiarum ad accusandum,
sed qui studio accusandi ad inimicitias descenderint.
Nam ut omittam Servium Sulpicium, quem intellego
25 non iniuria L. Murenae, sed honoris contentione per-
motum, accusat paternus amicus, G. Postumus, vetus,
ut ait ipse, vicinus ac necessarius, qui necessitudinis
causas compluris protulit, simultatis nullam comme·
morare potuit3 accusat Ser. Sulpicius, sodalis filius,
ΒΟ cuius ingenio paterni omnes necessarii munitiores esse
debebant3 accusat M. Cato, qui cum a Murena nulla
re umquam alienus fuit, tum ea condicione [nobilis]
erat in hac civitate natus, ut eius opes et ingenium
praesidio multis etiam alienissimis, exitio vix cuiquam
35 inimico esse deberet. Respondebo igitur Postumo pri· 57
mum, qui nescio quo pacto mihi videtur praetorius
candidatus in consularem quasi desultorius in quadri-
21*

