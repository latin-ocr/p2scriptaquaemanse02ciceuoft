'M. TULLI CICERONIS
ORATIO, CUM POPULO GRATIAS EGIT.

ARGUMENTUM VETERIS ENARRATORIS
AB ANGELO MAIO EDITUM ET SUPPLETUM.

Argumentum huius orationis Tullianae prorsus oum supe-
riore commune est. Restitutus M. Tullius, quod eandem cau-
sam beneficii videbat in suam dignitatem prope omnium favore
collati, cum gratias egisset senatui, etiam populo consequenter
agendas arbitratus in contionem processit et eadem paene,
quae apud patres conscriptos dixerat, nunc etiam populo
audiente percenset magis, ut opinor, gloriae suae consulens,
ut existimetur omnium ordinum consensu restitutus nec ulla
pars populi ab sua dignitate dissenserit, quo videlicet hone-
stius gloriatur necessarium se tuendae patriae iudicatum. Et
hic igitur demonstratione qualitatis implet exsecutionem simul
et beneficia commemorans et vim querelae in invidiam con-
ferens inimicorum, quia sive auctores fuerant exsulandi sive
quia diu facultatem non permiserant revertendi.

 

1 Quod precatus a Iove optimo maximo ceterisque

1 dis immortalibus sum, Quirites, eo tempore, cum me
fortunasque meas pro vestra incolumitate, otio con-
cordiaque devovi, ut, si meas rationes umquam vestrae
saluti anteposuissem, sempiternam poenam sustinerem 5
mea voluntate susceptam, sin et ea, quae ante gesse-
ram, conservandae civitatis causa gessissem et illam
miseram profectionem vestrae salutis gratia susce-
pissem, ut, quod odium scelerati homines et audaces
in rem publicam et in omnes bonos conceptum iam 10

