M. *TULLI CICERONIS
PRO A. LIOINIO AROHIA POETA ORATIO.

ARGUMENTUM VETERIS ENARRATORIS AB
A. MAIO EDITUM ET SUPPLETUM.

A. Licinius Archias se studiis poeticis dedidit et adprime,
ut videbatur, excelluit in hoc genere litterarum. Amicitia
igitur etiam viris illustribus familiariter copulatus est, ut ipse
M. Tullius in orationis huius narratione confirmat. Interim
satis longo intervallo, cum esset cum L. Lucullo in Siciliam
profectus et cum ex ea provincia cum eodem'L. Lucullo re-
grederetur, Heracleam venit, quae tunc erat civitas foederata,
et ascriptus est in ordinem Heracliensium civis. Tunc Silanus
et Carbo coss. legem tulerunt, ut omnes, qui essent ex foede-
ratis populis, civitatem Romanam consequerentur, simodo illo
tempore, quo lex lata esset, domicilium in Italia haberent et
intra diem sexagesimum professi apud praetorem fuissent.
Quae cum Licinio Archiae ad obtinendum ius civitatis Romanae
argumenta deessent, quoniam neque tabulis Heracliensium pro-
bare poterat ascriptum se in ordinem civium (quippe tabula-
rium civitatis illius exarserat bello sociali), nec bona sua in
censum detulerat, reus factus est lege Papia, quae lata fuerat
ad eos coercendOS, qui temere et illicite civitatem Romanam
usurpassent. Fit ergo status coniecturalis, an ascriptus sit in
ordinem Heracliensium et an fecerit omnia, quae is facere de-
buerit, qui esset e numero foederatorum. Et deficitur quidem
multis probationibus, testimonio tamen Heracliensium et vel
maxime, quibus tota occupatur oratio, poeticae facultatis et
doctrinae iucundissimae gratia nititur. Est etiam omissa con·
iectura disceptatio per ipsam qualitatem personae, ut civis
Romanus debeat adoptari, etiamsi in praeteritum non sit
ascitus. -— Idem enarrator ad c. 2 ἓ 3 adnotat Q. Ciceronem
fratrem M. Tulli oratoris illum fuisse praetorem, apud quem
haec habita oratio sit (conf. etiam Cic. epist. acl Q. fratrem
111 6. 9), videturque A. Licinius Archias absolutus esse.

 

 

