M. TULLI CICERONIS
PRO L. FLACCO ORATIO.

ARGUMENTUM.

L. Valerius Flaccus, qui in opprimenda coniuratione
Catilinae eiusque sociorum M. Ciceronem consulem egregie
adiuverat, anno u. c. 691 sorte nactus erat Asiam provinciam
eamque provinciam anno post D. Iunio Silano L. Licinio
Murena coss satis quidem avare atque iniuste, ut videtur, ad-
ministraverat. Anno post cum ei successisset‘Q. Cicero (v.
Cic. ad Att. Ι 15. 1), Romam rediit. Hic provinciales, quorum
commoda laeserat, ut suam rem augeret, L. Flacco accusatio-
nem de pecuniis repetundis parare studuerunt eoque facilius
impetraverunt, ut eam accusationem D. Laelius susciperet
eamque subscriptores adiuvarent L. Balbus et Appuleius Deci-
anus, quod L. Flaccus propter partium studium inimicitias
multorum contraxerat eiusque condemnatio facile perfici posse
videbatur. Cum D. Laelius ad investiganda crimina compa-
randasque litteras ac testimonia, quibus accusationem stabi-
liret, multum sibi temporis sumpsisset, iudicium demum C.
lulio Caesare M. Calpurnio Bibulo coss. anno u. 695 factum est,
quo in iudicio L. Flaccum praeter Q. Hortensium, cuius de
oratione conferatur Ciceronis ad Atticum epist. ΙΙ 15. 1, hac
ipsa, cuius maxima pars novis fragmentis Angeli Mai opera
olim adaucta infra legitur, oratione defendit eiusque absolu-
tionem perfecit. Vid. Macrob. Saturn. ΙΙ 1. 13.

Cum in maximis periculis huius urbis atque inr}
perii, gravissimo atque acerbissimo rei publicae casu
socio atque adiutore consiliorum periculorumque meo-
rum L. Flacco caedem a vobis, coniugibus, liberis

25*

