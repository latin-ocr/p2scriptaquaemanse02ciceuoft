28
58

59

324 PRO L. MURENA ORATIO.

garum curriculum incurrere. Cuius competitores si
nihil deliquerunt, dignitati eorum concessit, cum petere
destitit3 sin autem eorum aliquis largitus est, ex-
petendus amicus est, qui alienam potius iniuriam quam
suam persequatur. 5
DE POSTUMI CRIMINIBUS, DE SERVI ADULESCENTIS.
Venio nunc ad Μ. Catonem, quod est firmamentum
ac robur totius accusationis3 qui tamen ita gravis est
accusator et vehemens, ut multo magis eius auctori-
tatem quam criminationem pertimescam. In quo ego 10
accusatore, iudices, primum illud deprecabor, ne quid
L. Murenae dignitas illius, ne quid expectatio tribu-
natus, ne quid totius vitae splendor et gravitas noceat,
denique ne ea soli huic obsint bona M. Catonis, quae
ille adeptus est, ut multis prodesse posset. Bis consul 15 1
fuerat P. Africanus et duos terrores huius imperii,
Carthaginem Numantiamque, deleverat, cum accusavit
L. Cottam. Erat in eo summa eloquentia, sumina
fides, summa integritas, auctoritas tanta, quanta in
imperio populi Romani, quod illius opera tenebatur. 20
Saepe hoc maiores natu dicere audivi, hanc accusatoris
eximiam [vim] dignitatem plurimum L. Cottae profuisse.
Noluerunt sapientissimi homines, qui tum rem illam
iudicabant, ita quemquam cadere *in iudicio, ut nimiis
adversarii viribus abiectus videretur. Quid? Ser. ‘25
Galbam (nam traditum memoriae est) nonne proavo
tuo, fortissimo atque florentissimo viro, M. Catoni,
incumbenti ad eius perniciem populus Romanus eri-
puit‘? Semper in hac civitate nimis magnis accusa-
torum opibus et populus universus et sapientes ac 3⁰
multum 111 posterum prospicientes iudices restiterunt.
Nolo accusator in iudicium potentiam adferat, non vim
maiorem aliquam, non auctoritatem excellentem, non
nimiam gratiam. Valeant haec omnia ad salutem
innocentium, ad opem impotentium, ad auxilium cala· 35
mitosorum, in periculo vero et in pernicie civium

60 repudientur. Nam si quis hoc forte dicet, Catonem

