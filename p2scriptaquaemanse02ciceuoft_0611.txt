Μ. TULLI CICERONIS
DE DOMO SUA AD PONTIFICES ORATIO.

ARGUMENTUM.

Postquam M. Cicero post discessum suum pristinam digni-
tatem receperat, nondum tamen ipse sibi plane restitutus
videbatur, nisi etiam domus in Palatio, quae in eius discessu
a P. Clodio vi coactis hominibus deleta et Libertati conse-
crata erat, restitueretur (v. epist. ad. fam. XIV 2. 3). Itaque
non destitit a senatu flagitare, ut ista consecratio areae suae
tolleretur sibique domus restitueretur. A senatu res erat re-
iecta ad pontifices, apud quos rem suam oravit M. Tullius
pridie Kalendas Octobres anno u. c. 697 (v. epist. ad Atticum
IV ⁶2. 2, Pis. 22. 52, Cass. Dio. XXXIX 11), et cum ipse eo
die summa contentione dixisset eiusque summa arte meditata
oratio fuisset, postea orationem etiam conscriptam edidit (v.
epist. ad Att. l. c.). Quam ob rem dubitari plane non potest,
quin haec, quae infra legitur, oratio, id quod et multorum
grammaticorum Ioci testantur et ipsa loquitur oratio plane
Tulliano more modoque conscripta, ipsius Ciceronis sit et non,
ut argutius quam verius acuti illi quidem homines, sed parum
considerati contenderunt, alicuius declamatoris subiecta opera.
Notum autem est pontifices magis secundum Ciceronem decre-
visse eique pontificum auctoritate etiam a senatu domum
postea restitutam esse (v. epist. ad Atticum IV 2. 3 sqq.).

Cum multa divinitus, pontifices, a maioribus nostris
inventa atque instituta sunt⁷ tum nihil praeclarius,
quam quod eosdem et religionibus deorum immor-
talium et summae rei publicae praeesse voluerunt,

