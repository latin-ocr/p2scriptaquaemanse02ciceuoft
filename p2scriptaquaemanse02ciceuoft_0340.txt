M. TULLI CICERONIS

DE LEGE AGRARIA ORATIO SECUNDA

CONTRA P. SERVILIUM RULLUM TR. PLEB.
AD POPULUM.

ARGUMENTUM.

Cum M. Cicero ipsis Kalendis Ianuariis, quo die consula-
tum iniit, ita verba de lege agraria, quam promulgaverat P.
Servilius Rullus, fecisset, ut adsensum quidem senatus ferret,
ipse autem tribunus a proposito non recederet, quo die primum
apud populum oravit, alteram hanc orationem contra P. Ser-
vili legem habuit, qua primum more et instituto maiorum
populo Romano gratias egit, quod se consulem fecisset, deinde
legem Serviliam impugnavit multisque de causis perniciosam
esse universae rei publicae ostendit.

 

Est hoc in more positum, Quirites, institutoque
maiorum, ut ei, qui beneficio vestro imagines familiae
suae consecuti sunt, eam primam habeant contionem,
qua gratiam beneficii vestri cum suorum laude conâ€”
iungant. Qua in oratione non nulli aliquando digni 5
maiorum loco reperiuntur, plerique autem hoc per-
ficiunt, ut tantum maioribus eorum debitum esse
videatur, unde etiam, quod posteris solveretur, redun-
daret. Mihi, Quirites, apud vos de meis maioribus
dicendi facultas non datur, non quo non tales fuerint, 10
quales nos illorum sanguine creatos disciplinisque in-
stitutos videtis, sed quod laude populari atque honoris

