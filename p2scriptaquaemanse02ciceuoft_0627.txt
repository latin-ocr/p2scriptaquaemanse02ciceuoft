CAP. 9, 10 ἓ 22-26, 467

velis navigares -— si, quae tum promulgasti, consti-
tuisti, promisisti, vendidisti, perferre potuisses, ecqui
locus orbi terrarum vacuus extraordinariis fascibus
atque imperio Clodiano fuisset? Sed excitatus ali-
5 quando Cn. Pompei (dicam ipso audiente, quod sensi
et sentio, quoquo animo auditurus est) excitatus, in-
quam, aliquando Gn. Pompei nimium diu reconditus
et penitus apstrusus animi dolor subvenit subito rei
publicae civitatemque fractam malis, imminutam ac
10 debilitatam, abiectam metu ad aliquam spem libertatis
et pristinae dignitatis erexit. Hic vir extra ordinem
rei frumentariae praeficiendus non fuit? Scilicet tu
helluoni spurcatissimo, praegustatori libidinum tuarum,
homini egentissimo et facinerosissimo, Sex. Clodio,
15 socio tui sanguinis, qui sua lingua etiam sororem
tuam a te abalienavit, omne frumentum privatum et
publicum, omnis provincias frumentarias, omnis man-
cipeS, omnis horreorum clavis lege tua tradidisti, qua
ex lege primum caritas nata est, deinde inopia In-
20 pendebat fames, incendia, caedes, direptio, inminebat
tuus furor omnium fortunis et bonis. Queritur etiam
inportuna pestis ex ore inpurissimo Sex. Clodi rem
frumentariam esse ereptam, summisque in periculis
eius viri auxilium inplorasse rem publicam, a quo
25 saepe se et servatam et amplificatam esse meminisset!
Extra ordinem ferri nihil placet Clodio? Quid? de 1116
quod tulisse te dicis, patricida, fratricida, sororicida,
nonne extra ordinem tulisti? An de peste civis, quem
ad modum omnes iam di atque homines iudicarunt,
30 conservatoris rei publicae, quem ad modum autem
tute ipse confiteris, non modo indemnati, sed ne accu-
sati quidem, licuit tibi ferre non legem, sed nefarium
privilegium lugente senatu, maerentibus bonis omni-
bus, totius Italiae precibus repudiatis, oppressa capta-
35 que re publica, mihi populo Romano inplorante,
senatu poscente, temporibus rei publicae flagitantibus
non licuit de salute populi Romani sententiam dicere?
30*

2ss

