M. TULLI CICERONIS

PRO P. SULLA ORATIO
AD IUDIGES.

ARGUMENTUM.

P. Cornelius Sulla, qui dictatore L. Cornelio Sulla, propin-
quo suo, rem familiarem admodum auxerat, qua de re v. Cic.
de off. H 8. 29, anno u. 0. 688 una cum P. Autronio Paeto
consul erat designatus. Sed cum a L. Torquato filio consules
designati ambo accusati et condemnati essent, in eorum loco
L. Torquatus pater et L. Cotta anno 689 consules facti sunt.
Eo tempore P. Sulla et P. Autronius cum L. Catilina eiusque
sociis conspirasse dicebantur, ut interfectis Kalendis Ianuariis
L. Torquato et L. Cotta consulibus rerum potirentur sibique
ipsi consulerent; vide Cass. Dion. XXXVI 44, Livi epit. 101,
Sueton. Caes. 9 cl. hac ipsa oratione 24. 67 sq. Etiam postea,
cum P. Sulla Neapolim se recepisset, tamen et Romae saepe
visus esse et coniurationem Catilinae anno 691 factam haud
obscure adiuvisse dicebatur (v. Sall. Catil. 17, Flor. IV 1).
Quam ob rem, cum L. Catilina cum maxima parte suorum
pugna cecidisset, ceteri autem coniurati dissipati essent, idem
L. Torquatus filius, qui P. Sullam iam antea de ambitu con-
demnaverat, accusavit etiam de vi lege Plautia D. Iunio Silano
L. Murena consulibus anno 692 (v. schol. Bob. ad hanc ipsam
orationem cap. 33 p. 368. 32 Bait. 01. Pseudosallustio in Cicer.
2). Defenderunt P. Sullam Q. Hortensius et M. Cicero, quo-
rum Hortensius ea crimina refellenda susceperat, quibus dice-
batur P. 811113 in prima, quae dicitur, coniuratione Catilinae
a. 689 facta socius fuisse, hic crimina, quae de altera coniu-
ratione Catilinae facta erant P. Sullae, defendere debebat.

In eo igitur potissimum M. Cicero in ea, quae infra legitur, ⁷

oratione operam suam posuit. P. autem Sullam constat a
iudicibus absolutum esse.

222³<

